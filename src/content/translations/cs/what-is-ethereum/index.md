---
title: Co je to Ethereum?
description: Příručky, informace a nástroje pro úplné začátečníky při užívání Etherea.
lang: cs
---

# Co je to Ethereum? {#what-is-ethereum}

Slyšíte o Ethereu poprvé? Jste na správném místě. Pojďme na to.

**Ethereum je základem nové éry internetu:**

- Internetu, jehož součástí jsou peníze a platby.
- Internetu, kde jsou uživatelé pány svých dat a kde vás vaše aplikace nezneužívají a neokrádají.
- Internetu, kde má každý přístup k otevřenému finančnímu systému.
- Internetu postaveném na neutrální, otevřené infrastruktuře, která není pod kontrolou jedné osoby nebo korporace.

**Ethereum, založené v roce 2015, je přední světový programovatelný blockchain.**

**Stejně jako ostatní blockchainy i Ethereum má svou vlastní kryptoměnu – Ether (ETH). **Ether je digitální měna a platidlo. Pokud jste již slyšeli o [Bitcoinu](http://bitcoin.org/), tak ETH má mnoho podobných vlastností. Je čistě digitální a kdokoli ho může okamžitě posílat komukoli na světě. ETH není kontrolováno žádnou vládou ani společností – je to decentralizovaná a vzácná komodita. Lidé na celém světě využívají ETH k placení, jako ukladatele hodnoty nebo jako zástavu.

**Na rozdíl od ostatních blockchainů toho Ethereum umí mnohem víc.** Ethereum je programovatelné, což znamená, že ho mohou využít vývojáři pro [nové druhy aplikací](/dapps/).

Tyto decentralizované aplikace (nebo také „dapp“) plně využívají kryptoměny a technologii blockchain. Jejich důvěryhodnost je zajištěna tím, že jsou „uploadovány“ na Ethereum, a tudíž budou vždy fungovat tak, jak byly naprogramovány. Aplikace dapp mohou kontrolovat digitální aktiva, a tím vytvářet nové druhy finančních aplikací. Mohou být decentralizované, což znamená, že je neřídí žádná entita ani osoba.

**Tisíce vývojářů po celém světě momentálně vytváří inovativní aplikace na Ethereu, které můžete využít právě dnes:**

- [**Peněženky pro kryptoměny**](/wallets/), které umožňují levné a rychlé platby s ETH nebo jinými aktivy
- **Finanční aplikace**, které umožňují půjčit nebo investovat vaše digitální aktiva
- **Decentralizované trhy**, které umožňují obchodovat digitální aktiva, nebo dokonce monetizovat a obchodovat „předpovědi“ událostí v reálném světě
- **Hry**, kde lze vlastnit herní aktiva, a dokonce vydělávat reálné peníze
- **A mnohem**, mnohem víc.

**Ethereum je největší a nejaktivnější blockchainová komunita na světě.** Zahrnuje vývojáře základního protokolu, výzkumníky v oboru kryptoekonomie, cypherpunky, těžaře, vlastníky ETH, vývojáře aplikací, běžné uživatele, anarchisty, velké organizace z Fortune 500 a odteď i **vás**.

**Neexistuje žádná společnost ani centralizovaná organizace, která by Ethereum řídila.** Ethereum je udržováno a vylepšováno rozmanitou a celosvětovou komunitou přispěvatelů, kteří pracují na všem od základního protokolu až po uživatelské aplikace. Tato stránka, stejně jako celé Ethereum, byla – a stále je –spoluvytvářena skupinou vzájemně spolupracujících osob.

**Vítejte v Ethereu**

**Co vás dále zajímá?**

- Chcete vyzkoušet Ethereum? [ethereum.org/dapps](/dapps/)
- Chcete se dozvědět více o technologii Etherea? [ethereum.org/learn](/learn/)
- Jste vývojář a máte zájem programovat na Ethereu? [ethereum.org/developers](/developers/)
