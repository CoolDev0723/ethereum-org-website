---
title: Nezamenljivi žetoni (NFT)
description: Pregled NFTjev na Ethereumu
lang: sl
template: use-cases
emoji: ":frame_with_picture:"
sidebar: true
sidebarDepth: 2
image: ../../../../assets/infrastructure_transparent.png
alt: Logotip Eth prikazan prek holograma.
summaryPoint1: Način, za predstavitev česarkoli edinstvenega kot sredstva na podlagi Ethereuma.
summaryPoint2: NFT-ji ustvarjalcem vsebin dajejo več moči kot kadarkoli prej.
summaryPoint3: Poganjajo jih pametne pogodbe na blokovni verigi Ethereum.
---

NFT-ji trenutno preplavljajo svet digitalne umetnosti in zbirateljstva. Digitalnim umetnikom se zaradi velikega prometa s strani kriptoobčinstva spreminjajo življenja. Prav take se pridružujejo slavni, ki so opazili novo priložnost za povezovanje z oboževalci. Toda digitalna umetnost je le en način uporabe NFT-jev. Pravzaprav se lahko uporabljajo za predstavljanje lastništva kateregakoli edinstvenega sredstva, kot to za digitalen ali fizičen predmet predstavlja listina.

Če bi se Andy Warhol rodil v poznih 90ih, bi verjetno ustvaril Campbell's Soup kot NFT. Le vprašanje časa je, kdaj bo Kanye na Ethereum postavil serijo Yeezys. In nekega dne bo lahko lastništvo vašega avtomobila dokazano z NFT-jem.

## Kaj je NFT? {#what-are-nfts}

NFT-ji so žetoni, ki jih lahko uporabljamo za predstavitev lastništva ali edinstvenih predmetov. Omogočajo nam tokeniziranje stvari kot so umetnine, zbirateljski predmeti ali celo nepremičnine. Imajo lahko le enega uradnega lastnika na enkrat in so zavarovani z blokovno verigo Ethereum – nihče ne more prilagoditi zapisa o lastništvu ali v obstoj kopirati novega NFT-ja.

NFT je okrajšava za nezamenljiv žeton. Nezamenljiv je ekonomski izraz, s katerim lahko opišete stvari kot so vaše pohištvo, datoteka s pesmijo ali vaš računalnik. Te stvari niso zamenljive za druge predmete, saj imajo edinstvene značilnosti.

Zamenljivi predmeti na drugi strani so lahko zamenjani, saj jih bolj kot edinstvene značilnosti opredeljuje njihova vrednost. Na primer, ETH ali dolarji so zamenljivi, saj je en 1 ETH / $1 USD zamenljiv za drug 1 ETH / $1 USD.

<YouTube id="Xdkkux6OxfM" />

## Internet sredstev {#internet-of-assets}

NFT-ji in Ethereum rešujejo nekatere od problemov, ki na spletu obstajajo danes. Medtem ko vse postaja bolj digitalno, se pojavlja potreba za repliciranje značilnosti fizičnih predmetov, kot je omejenost količine, edinstvenost in dokaz o lastništvu. Da ne omenjamo dejstva, da digitalni predmeti pogosto delujejo v kontekstu njihovega produkta. Na primer, ne morete ponovno prodati iTunes mp3 datoteke, ki ste jo kupili, ali pa ne morete zamenjati točk zvestobe pri enem podjetju za dobroimetje na drugi platformi, tudi če za to obstaja trg.

Poglejte si, kako izgleda primerjava interneta NFT-jev z internetom, ki ga večinoma uporabljamo danes...

### Primerjava {#nft-comparison}

| NFT internet                                                                                                                                                                                                          | Današnji internet                                                                                                                                                                            |
| --------------------------------------------------------------------------------------------------------------------------------------------------------------------------------------------------------------------- | -------------------------------------------------------------------------------------------------------------------------------------------------------------------------------------------- |
| NFT-ji so digitalno edinstveni, nobena dva NFT-ja nista enaka.                                                                                                                                                        | Kopija datoteke kot je .mp3 ali .jpg je enaka kot original.                                                                                                                                  |
| Vsak NFT mora imeti lastnika, kar je javno znano in enostavno za potrditev.                                                                                                                                           | Lastniški zapisi digitalnih predmetov so shranjeni na strežnikih, ki so upravljani s strani institucij – morate zaupati njihovi besedi.                                                      |
| NFT-ji so kompatibilni z čemerkoli, kar je razvito na Ethereumu. NFT vstopnico za dogodek lahko na kateremkoli Ethereum trgu zamenjate za povsem drugačen NFT. Prav tako lahko za vstopnico zamenjate umetniško delo! | Podjetja z digitalnimi predmeti morajo razviti svojo lastno infrastrukturo. Na primer za aplikacijo, ki izdaja digitalne vstopnice za dogodke bi morali razviti svojo lastno borzo vstopnic. |
| Ustvarjalci vsebin lahko prodajo svoja dela kjerkoli in tako dostopajo do globalnega trga.                                                                                                                            | Ustvarjalci se zanašajo na infrastrukturo platform, ki jih uporabljajo. Te so pogosto podvržene pogojem uporabe in se poslužujejo geografskih omejitev.                                      |
| Ustvarjalci lahko ohranijo lastniške pravice na svojih delih in neposredno zahtevajo avtorsko provizijo ob ponovni prodaji.                                                                                           | Platforme, kot so storitve za predvajanje glasbe, obdržijo večino dobička od prodaje.                                                                                                        |
| Predmeti se lahko uporabljajo na presenetljive načine. Na primer, lahko uporabite digitalno umetniško delo kot zavarovanje za pridobitev decentraliziranega posojila.                                                 |                                                                                                                                                                                              |

### NFT primeri {#nft-examples}

NFT svet je relativno nov. Teoretično NFT-ji obsegajo karkoli kar je edinstveno in potrebuje dokazljivo lastništvo. Tukaj je nekaj primerov NFT-jev, ki obstajajo danes, da si boste idejo lažje predstavljali:

- [Edinstveno umetniško delo](https://foundation.app/artworks)
- [Edinstvena superga v omejeni modni izdaji](https://www.metagrail.co/auctions/91cf83fb-3477-4155-aae8-6dcb9b853397)
- [Predmet v igri](https://market.decentraland.org/)
- [Esej](https://zora.co/0x517bab7661C315C63C6465EEd1b4248e6f7FE183/145)
- [Digitalni zbirateljski predmet](https://www.larvalabs.com/cryptopunks/details/1)
- [Ime domene](https://app.ens.domains/name/ethereum.eth)
- [Vstopnica, ki vam omogoča dostop do dogodka ali kupon](https://www.yellowheart.io/)

### ethereum.org primeri {#ethereum-org-examples}

Mi NFT-je uporabljamo za vračanje našim sodelavcem in imamo tudi NFT za ime svoje domene.

#### POAPi (Protokol za dokaz o prisotnosti) {#poaps}

Če prispevate k ethereum.org, lahko pridobite PAOP NFT. To so zbirateljski predmeti, ki dokazujejo sodelovanje na dogodku. Nekatera kripto srečanja so že uporabila POAPe, kot obliko vstopnice za njihov dogodek. [Več o prispevanju](/contributing/#poap).

![ethereum.org POAP](../../../../assets/use-cases/poap.png)

#### ethereum.eth {#ethereum-dot-eth}

Ta spletna stran ima alternativno ime domene, ki jo poganjajo NFT-ji, **ethereum.eth**. Naš `.org` naslov je upravljan centralno s strani upravljalca sistema za imena domen (DNS), medtem ko je domena ethereum`.eth` registrirana preko Ethereum imenske storitve (ENS). In je v naši lasti ter upravljana z naše strani. [Oglejte si naš ENS zapis](https://app.ens.domains/name/ethereum.eth)

[Več o ENS](https://app.ens.domains)

## Kako NFT-ji delujejo? {#how-nfts-work}

NFT-ji se razlikujejo od ERC-20 žetonov kot so DAI ali LINK po tem, da je vsak posamezen žeton popolnoma edinstven in ni deljiv. NFT-ji omogočajo možnost dodeljevanja ali pridobitve lastništva nad katerimkoli kosom digitalnih podatkov, ki so sledljivi z uporabo blokovne verige Ethereum kot javne knjige. NFT je ustvarjen iz digitalnih objektov, kot upodobitev digitalnega ali nedigitalnega sredstva. NFT lahko na primer predstavlja:

- Digitalno umetnost:
  - GIF-e
  - Zbirateljske predmete
  - Glasbo
  - Video posnetke
- Predmete iz resničnega sveta:
  - Listine za avtomobile
  - Vstopnice za dogodke v živo
  - Tokenizirane račune
  - Pravne dokumente
  - Podpise
- Več in več možnosti za ustvarjalnost!

NFT ima lahko le enega lastnika na enkrat. Lastništvo se upravlja prek uniqueID in meta podatkov, ki jih ne more replicirati noben drug žeton. NFT-ji so ustvarjeni prek pametnih pogodb, ki dodeljujejo lastništvo in upravljajo prenosljivost NFT-jev. Ko nekdo ustvari NFT, izvrši kodo shranjeno v pametni pogodbi, ki je skladna z različnimi standardi, kot je ERC-721. Ta informacija je dodana v blokovno verigo, kjer se NFT upravlja. Proces ustvarjanja iz vrha mora čez sledeče korake:

- Ustvarjanje novega bloka
- Potrjevanje informacij
- Zapisovanje informacij v blokovno verigo

NFT-ji imajo nekaj posebnih lastnosti:

- Vsak ustvarjen žeton je edinstven identifikator, ki je neposredno povezan z enim Ethereum naslovom.
- Niso neposredno zamenljivi z ostalimi žetoni v razmerju 1:1. Na primer 1 ETH je povsem enak kot drug ETH. To pa ne velja za NFT-je.
- Vsak žeton ima lastnika in ta informacija je enostavna za potrditev.
- Živijo na Ethereumu in so lahko kupljeni in prodani na kateremkoli NFT trgu baziranem na Ethereumu.

Z drugimi besedami, če si _lastite_ NFT:

- Lahko enostavno dokažete, da ste lastnik.
  - Dokazati, da imate NFT je zelo podobno kot dokazati, da imate na vašem računu ETH.
  - Recimo da ste kupili NFT in lastništvo edinstvenega žetona je bilo prek vašega javnega naslova preneseno v vašo denarnico.
  - Ta žeton dokazuje, da vaša kopija digitalne datoteke predstavlja original.
  - Vaš zasebni ključ je dokaz o lastništvu originala.
  - Javni ključ ustvarjalca vsebin služi kot certifikat avtentičnosti za vaš poseben digitalen artefakt.
    - Ustvarjalčev javni ključ je v bistvu trajen del zgodovine žetona. Ustvarjalčev javni ključ lahko prikaže, da je bil žeton, ki ga hranite, ustvarjen s strani določenega posameznika in tako doprinaša k njegovi tržni vrednosti (v primerjavi s ponaredkom).
  - Drug način za dokazovanje lastništva za vaš NFT je podpis sporočila, ki dokaže, da ste lastnik zasebnega ključa za naslovom.
    - Kot je omenjeno zgoraj, vaš zasebni ključ predstavlja dokaz o lastništvu originala. To nam pove, da zasebni ključ za naslovom upravlja NFT.
    - Podpisano sporočilo se lahko uporablja kot dokaz o lastništvu vašega zasebnega ključa, brez da bi ga komurkoli razkrili in tako tudi dokaz o vašem lastništvu NFT-ja!
- Nihče z njim ne more manipulirati na noben način.
- Lahko ga prodate in v nekaterih primerih boste s tem izvornemu ustvarjalcu prislužili licenčnino od ponovne prodaje.
- Lahko pa ga hranite za vedno in v miru počivate, saj veste, da je vaše sredstvo zavarovano z vašo denarnico na Ethereumu.

In če _ustvarite_ NFT:

- Lahko enostavno dokažete, da ste ustvarjalec.
- Določite omejenost količine.
- Lahko zaslužite licenčnino od vsake prodaje.
- Lahko ga prodate na kateremkoli NFT trgu ali neposredno kot oseba-osebi. Niste zaklenjeni v nobeno platformo in ne potrebujete nobenega posrednika.

### Omejenost količine {#scarcity}

Ustvarjalec NFT-ja se odloči o omejenosti količine njegovega sredstva.

Predstavljajte si na primer vstopnico za športni dogodek. Kot lahko organizator dogodka izbere koliko vstopnic bodo prodali, se lahko ustvarjalec NFT-ja odloči, koliko replik bo obstajalo. Včasih so to točne replike, kot je 5000 splošnih vstopnic. Včasih je ustvarjenih nekaj zelo podobnih, vendar je vsaka malce drugačna, kot so vstopnice z dodeljenim sedežem. V drugih primerih lahko ustvarjalec želi ustvariti NFT, kjer je ustvarjen le en, kot posebno redek zbirateljski predmet.

V teh primerih, bo imel vsak NFT še vedno svoj unikaten identifikator (kot je bar koda na tradicionalni vstopnici), z le enim lastnikom. Predvidena omejena količina NFT-jev je pomembna in je prepuščena ustvarjalcu. Ustvarjalec lahko načrtuje ustvariti povsem edinstvene NFT-je, da bi ustvaril omejeno količino, ali pa lahko ustvari več tisoč replik. Zapomnite si, te informacije so vse javno dostopne.

### Licenčnine {#royalties}

Nekateri NFT-ji bodo ob prodaji samodejno izplačali licenčnine njihovim ustvarjalcem. Ta koncept je še vedno v razvoju, vendar je eden najmočnejših. Izvorni lastniki [EulerBeasts Originals](https://eulerbeats.com/) zaslužijo 8-odstotno licenčnino vsakič, ko se NFT proda. In nekatere platforme kot sta [Foundation](https://foundation.app) in [Zora](https://zora.co/) podpirajo licenčnine za njihove ustvarjalce.

To se dogaja povsem samodejno, tako da ustvarjalci lahko le sedijo in služijo licenčnine, ko se njihova dela prodajajo od ene osebe do druge. Trenutno je nastavljanje licenčnin povsem ročno in mu primanjkuje natančnosti – veliko ustvarjalcev ne prejme toliko kot si zaslužijo. Če ima vaš NFT programirano licenčnino, ne boste nikoli prikrajšani.

## Za kaj se uporabljajo NFT-ji? {#nft-use-cases}

Tukaj je nekaj bolj razvitih primerov uporabe v praksi in vizij za NFT-je na Ethereumu.

- [Digitalna vsebina](#nfts-for-creators)
- [Igričarski predmeti](#nft-gaming)
- [Imena domen](#nft-domains)
- [Fizični predmeti](#nft-physical-items)
- [Naložbe in zavarovanja](#nfts-and-defi)

<Divider />

### Maksimiziranje zaslužka za ustvarjalce {#nfts-for-creators}

Največja uporaba NFT-jev danes je na področju digitalne vsebine. To je zato, ker današnja industrija ne deluje dobro. Ustvarjalci vsebin opazujejo, kako njihov potencial za dobičke in zaslužke požirajo platforme.

Umetnik, ki svoje delo objavlja na družbenih omrežjih, ustvari denar za platformo, ki prodaja oglase njegovim sledilcem. V zameno prejmejo izpostavljenost, vendar ta sama po sebi ne plača položnic.

NFT-ji poganjajo novo ustvarjalsko gospodarstvo, kjer ustvarjalci ne predajo lastništva njihovih vsebin platformam, ki jih uporabljajo za objavljanje. Lastništvo je zapečeno v samo vsebino.

Ko svojo vsebino prodajo, sredstva dobijo neposredno. Če novi lastnik nato NFT proda, izvorni ustvarjalec lahko samodejno prejme licenčnino. To je zagotovljeno pri vsaki prodaji, saj je ustvarjalčev naslov del žetonovih meta podatkov – meta podatki, ki jih ni mogoče spremeniti.

<InfoBanner shouldSpaceBetween emoji=":eyes:">
  <div>Raziščite, kupite ali ustvarite svojo lastno NFT umetnino/zbirateljski predmet...</div>
  <ButtonLink to="/dapps/?category=collectibles">Raziščite NFT umetnost</ButtonLink>
</InfoBanner>

#### Problem kopiraj/prilepi {#nfts-copy-paste}

Črnogledneži pogosto izpostavljajo dejstvo, da so NFT-ji neumnost, pogosto poleg fotografije, na kateri delajo posnetek zaslona z NFT umetniškim delom. "Poglejte, zdaj imam to sliko brezplačno!" zadovoljno povedo.

Res je. Toda ali vas googlanje slike Picassove Guernice naredi ponosnega lastnika več milijonov dolarjev vrednega kosa umetnostne zgodovine?

Na koncu je lastništvo originala vredno toliko, kolikor je ta vrednoten na trgu. Bolj kot je kos vsebine pobran iz zaslona, deljen in uporabljan na splošno, bolj pridobiva na vrednosti.

Lastništvo potrjenega originala bo vedno imelo več vrednosti kot ne.

<Divider />

### Pospeševanje igričarskega potenciala {#nft-gaming}

NFT-ji so priča velikemu interesu s strani razvijalcev iger. NFT-ji lahko zagotovijo zapise lastništva za predmete v igrah, poganjajo gospodarstva znotraj iger in igralcem dodajo mnogo ugodnosti.

V veliko običajnih igrah lahko kupite predmete, ki jih potem uporabljate pri igranju. Toda, če bi bil ta predmet NFT, bi si lahko z njegovo prodajo povrnili denar, ko z igro zaključite. Morda bi lahko celo ustvarili dobiček, če bi ta predmet postal bolj zaželen.

Razvijalci iger – kot izdajalci NFT-ja – bi si lahko prislužili licenčnino vsakič, ko se nek predmet ponovno proda na odprtem trgu. To ustvarja bolj obojestransko koristen poslovni model, pri katerem igralci in razvijalci zaslužijo s prodajo na sekundarnem NFT trgu.

To prav tako pomeni, da če igra ni več vzdrževana s strani razvijalcev, vsi predmeti, ki ste jih zbrali ostanejo, v vaši lasti.

Navsezadnje lahko predmeti, za katere se trudite v igri, živijo dlje kot same igre. Tudi če igra ni več vzdrževana, bodo vaši predmeti vedno ostali pod vašim nadzorom. To pomeni, da predmeti iz igre postanejo digitalni spominki in imajo vrednost tudi izven same igre.

Decentraland, igra virtualne realnosti vam celo dovoli nakup NFT-jev, ki predstavljajo parcele zemlje, ki jo lahko uporabite kot želite.

<InfoBanner shouldSpaceBetween emoji=":eyes:">
  <div>Oglejte si Ethereum igre, ki jih poganjajo NFT-ji...</div>
  <ButtonLink to="/dapps/?category=gaming">Raziščite NFT igre</ButtonLink>
</InfoBanner>

<Divider />

### Bolj nepozabni Ethereum naslovi {#nft-domains}

Ethereum imenska storitev (ENS) uporablja NFT-je za zagotavljanje Ethereum naslovov z lažje zapomnljivim imenom kot je `mywallet.eth`. To pomeni, da bi lahko prosili nekoga, da vam pošlje ETH prek `mywallet.eth` raje kot `0x123456789.....`.

To deluje enako kot imena domen spletnih strani, ki naredijo IP naslov bolj zapomnljiv. In kot domene, imajo ENS imena svojo vrednost, ki navadno temelji na dolžini in relevantnosti. Z ENS ne potrebujete registrarja domen, ki bi vam olajšal prenos lastništva. Namesto tega lahko trgujete s svojim ENS imenom na NFT trgu.

Vaše ENS ime lahko:

- Sprejema kriptovalute in druge NFT-je.
- Usmerja na decentralizirano spletno stran kot je [ethereum.eth](https://ethereum.eth.link). [Več o decentralizaciji vaše spletne strani](https://docs.ipfs.io/how-to/websites-on-ipfs/link-a-domain/#domain-name-service-dns)
- Hrani kakršnekoli informacije vključno podatki o profilu, kot so e-poštni naslovi in Twitter ročaji.

<Divider />

### Fizični predmeti {#nft-physical-items}

Tokenizacija fizičnih predmetov še ni tako razvita kot pri njihovih digitalnih kolegih. Toda obstaja veliko projektov, ki raziskujejo tokenizacijo nepremičnin, edinstvenih modnih kosov in drugih.

Ker NFT-ji pravzaprav predstavljajo listine, bi lahko nekega dne z uporabo ETH, kupili avto ali dom in v zameno prejeli listino v obliki NFT-ja (v isti transakciji). Glede na to da stvari postajajo vse bolj visoko-tehnološke, si ni težko predstavljati sveta, v katerem bi vaš Ethereum naslov postal ključ do vašega avta ali doma – vaša vrata bi se odklenila s kriptografskim dokazom o lastništvu.

Z vrednimi predmeti, kot so avtomobili in nepremičnine, predstavljenimi na Ethereumu, bi lahko uporabljali NFT-je kot zavarovanje pri decentraliziranih posojilih. To vam je še posebej v pomoč, če nimate veliko denarja ali kriptovalut, imate pa fizične predmete z vrednostjo. [Več o DeFi](/defi/)

<Divider />

### NFT-ji in DeFi {#nfts-and-defi}

NFT svet in svet [decentraliziranih financ (DeFi)](/defi/) začenjata sodelovati na več zanimivih načinov.

#### Posojila zavarovana z NFT-ji {#nft-backed-loans}

Obstajajo DeFi aplikacije, ki vam omogočajo, da si sposodite denar z uporabo zavarovanja. Naprimer, lahko uporabite 10 ETH kot zavarovanje, da si izposodite 5000 DAI ([stabilen kovanec](/stablecoins/)). To zagotavlja da bo posojilodajalec poplačan – v primeru da posojilojemalec ne odplača DAI, bo zavarovanje poslano posojilodajalcu. Vendar nimajo vsi dovolj kriprovalut, da bi jih lahko uporabili za zavarovanje.

Projekti začenjajo z raziskovanjem uporabe NFT-jev kot zavarovanja. Predstavljajte si, da ste pred časom kupili redek CryptoPunk NFT – zanj lahko po današnjih cenah iztržite več tisoč dolarjev. Če jih zastavite kot zavarovanje, boste lahko dostopali dostopali do posojil znotraj enakih pravil. Če ne odplačate DAI, bo vaš CryptoPunk, uporabljen kot zavarovanje, poslan posojilodajalcu. To bi sčasoma lahko delovalo za vse kar bi tokenizirali kot NFT.

In to na Ethereumu ni težko, saj si oba svetova (NFT in DeFi) delita isto infrastrukturo.

#### Delno lastništvo {#fractional-ownership}

NFT ustvarjalci lahko ustvarijo tudi "delnice" za svoj NFT. To vlagateljem in oboževalcem ponuja priložnost, da si lastijo del NFT-ja, brez da bi morali kupiti celega. To doprinese se več priložnosti tako za NFT ustvarjalce kot tudi zbiratelje.

- Z razdrobljenimi NFT-ji se lahko trguje tudi na [DEXih](/defi/#dex) kot je Uniswap, ne le na [NFT trgih](/dapps?category=collectibles). To pomeni več povpraševanja in ponudbe.
- Skupna vrednost NFT-ja se lahko opredeli s ceno njegovih delcev.
- Imate več od priložnosti za lastništvo in dobiček od predmetov, ki jih imate radi. Težje se zgodi, da je lastništvo NFT-ja za vas predrago.

To je še vedno v eksperimentalni fazi, vendar lahko izveste več o razdeljenem lastništvu NFT-jev na spodnjih borzah:

- [NIFTEX](https://landing.niftex.com/)
- [NFTX](https://gallery.nftx.org/)

Teoretično bi to omogočilo lastništvo delčka stvari, kot je Picassova slika. Postali bi solastnik Picasso NFT-ja, kar pomeni, da bi imeli besedo pri zadevah, kot je deljenje prihodkov. Obstaja velika verjetnost, da vam bo v bližnji prihodnosti delno lastništvo NFT-ja omogočilo vstop v decentralizirano avtonomno organizacijo (DAO) za upravljanje tega sredstva.

Obstajajo organizacije, ki jih poganja Ethereum in omogočajo neznancem, kot so globalni solastniki nekega sredstva, da varno jih varno koordinirajo, brez da bi morali zaupati drugim. To pa je zato, ker se niti en cent ne more porabiti brez skupinske odobritve.

Kot smo že omenili, gre za razvijajoče se področje. NFT-ji, DAO-si in razdrobljeni žetoni se vsi razvijajo z različnimi hitrostmi. Toda vsa njihova infrastruktura obstaja in lahko brez težav sodelujejo, saj vsi govorijo enak jezik: Ethereum. Tako da, opazujte to področje.

[Več o DAO-sih](/dao/)

<Divider />

## Ethereum in NFT-ji {#ethereum-and-nfts}

Ethereum omogoča da NFT-ji delujejo iz številnih razlogov:

- Zgodovina transakcij in meta podatki žetonov so javno potrdljivi – preprosto je dokazati zgodovino lastništva.
- Ko je enkrat transakcija potrjena, je skoraj nemogoče manipulirati z podatki, da bi "ukradli" lastništvo.
- Trgovanje z NFT-ji se dogaja medosebno brez potrebe po platformah, ki si za plačilo lahko prisvojijo velike deleže.
- Vsi Ethereum produkti si delijo isto "ozadje". Povedano na drugačen način, vsi Ethereum produkti se lahko enostavno razumejo med seboj – to omogoča prenašanje NFT-jev med produkti. NFT lahko kupite prek enega produkta in ga brez težav prodate prek drugega. Kot ustvarjalec lahko vaše NFT-je istočasno objavite prek različnih produktov – vsak produkt bo imel najbolj aktualne podatke o lastništvu.
- Ethereum se nikoli ne ugasne, kar pomeni, da bodo vaši žetoni vedno lahko naprodaj.

## Okoljski vpliv NFT-jev {#environmental-impact-nfts}

NFT-ji pridobivajo na popularnosti, kar pomeni, da so prav tako podvrženi vse večjemu nadzoru – še posebej glede njihovega ogljičnega odtisa.

Za razjasnitev nekaterih stvari:

- NFT-ji neposredno ne vplivajo na zviševanje ogljičnega odtisa Ethereuma.
- Način na katerega Ethereum varuje vaša sredstva, je trenutno energetsko intenziven, vendar se bo to kmalu izboljšalo.
- Ko bo to izboljšano, bo Ethereumov ogljični odtis 99,95 % nižji, kar ga bo naredilo bolj energetsko učinkovitega kot veliko obstoječih industrij.

Za nadaljnjo razlago se bomo morali spustiti v tehnične podrobnosti, tako da potrpite z nami...

### Ne krivite NFT-jev {#nft-qualities}

Celoten NFT ekosistem deluje zaradi Ethereumove decentraliziranosti in varnosti.

Decentralizacija pomeni, da lahko vi ali kdorkoli drug potrdite, da imate nekaj v lasti. Vse to brez potrebe po zaupanju ali predajanju hrambe tretji osebi, ki vam lahko vsili svoja lastna pravila. To prav tako pomeni, da so vaši NFT-ji prenosljivi prek mnogih različnih produktov in trgov.

Varnost pomeni, da nihče ne more kopirati in prilepiti vašega NFT-ja ali ga ukrasti.

Te kvalitete Ethereuma omogočajo digitalno lastništvo edinstvenih predmetov in to, da za svoje vsebine prejmete pravično ceno. Toda tudi to ima svojo ceno. Blokovne verige kot sta Bitcoin in Ethereum so trenutno energetsko intenzivne, saj za ohranitev teh kvalitet potrebujejo veliko energije. Če bi bilo urejanje Ethereumove zgodovine in kraja NFT-jev ali kriptovalut enostavno, bi se sistem porušil.

#### Delo za stvaritev vašega NFT-ja {#minting-nfts}

Ko ustvarite NFT, se zgodi nekaj stvari:

- Mora biti potrjen kot sredstvo na blokovni verigi.
- Lastnikovo stanje na računu mora biti posodobljeno, da vključi to sredstvo. To omogoča, da se z njim potem trguje ali da se potrdi lastništvo.
- Transakcije, ki potrjujejo zgornje dogodke, morajo biti dodatne v blok in "ovekovečene" na verigi.
- Bloki morajo biti potrjeni kot pravilni s strani vseh v omrežju. To soglasje odstrani potrebo po posrednikih, saj se omrežje strinja, da vaš NFT obstaja in vam pripada. In to je zapisano v verigi, tako da lahko kdorkoli preveri. To je eden od načinov, na katerega Ethereum pomaga ustvarjalcem NFT-jev, da maksimizirajo svoje zaslužke.

Vse te naloge opravijo rudarji. In preostanek omrežja obvestijo o vašem NFT-ju in kdo je lastnik. To pomeni, da mora biti rudarjenje dovolj zahtevno, saj bi si drugače lahko kdorkoli prisvojil lastništvo za NFT, ki ste ga pravkar ustvarili in ga goljufivo prenašal. Nastavljenih je veliko spodbud, ki zagotavljajo, da rudarji delujejo odkrito.

[Več o rudarjenju](/developers/docs/consensus-mechanisms/pow/)

#### Zavarujte vaš NFT z rudarjenjem {#securing-nfts}

Težavnost rudarjenja je posledica dejstva, da je za ustvarjanje novih blokov v verigi potrebno veliko računalniške moči. Pomembneje, bloke se ustvarja konsistentno, ne le ko so te potrebni. Ustvarjeni so približno vsakih 12 sekund.

To je pomembno za Ethereumovo odpornost proti posegom, ene od kvalitet, ki omogoča obstoj NFT-jev. Več kot je blokov, bolj varna je veriga. Če je bil vaš NFT ustvarjen v bloku #600 in bi ga heker želel ukrasti s spremembo podatkov, bi se spremenil digitalni podpis vseh sledečih blokov. To pomeni, da bi kdorkoli, ki uporablja programsko opremo Ethereuma, to nemudoma opazil in preprečil.

Ampak to pomeni, da se mora računalniška moč stalno uporabljati. To prav tako pomeni, da bo blok, ki vsebuje 0 NFT transakcij, še vedno imel približno enak ogljični odtis, saj bo računalniška moč še vedno porabljena, da ga ustvari. Druge transakcije brez NFT-jev bodo napolnile bloke.

#### Blokovne verige so trenutno energetsko intenzivne {#blockchains-intensive}

Tako da ja, ogljični odtis je povezan z ustvarjanjem blokov z rudarjenjem – in to je problem tudi za verige kot je Bitcoin – vendar ni neposredno krivda NFT-jev.

Veliko rudarjenja se izvaja z uporabo obnovljivih virov energije ali neizkoriščene energije na oddaljenih lokacijah. In dejstvo je, da imajo industrije, ki jih želijo NFT-ji in kriptovalute spremeniti, prav tako ogromen ogljični odtis. Ampak, ker so obstoječe industrije slabe, to še ne pomeni, da se nam ni treba prizadevati, da smo boljši.

In smo. Ethereum se razvija, da bi naredil uporabo Ethereuma (in posledično NFT-jev) bolj energetsko učinkovito. In to je bilo vedno v načrtu.

Nismo tukaj, da bi zagovarjali vpliv rudarjenja na okolje, namesto tega želimo razložiti kako se stvari spreminjajo na bolje.

### Bolj zelena prihodnost... {#a-greener-future}

Od kar Ethereum obstaja, je bila za razvijalce in raziskovalce poraba energije za rudarjenje pomembno fokusno področje. In vizija je vedno bila, da se to nadomesti takoj, ko bo mogoče. [Več o viziji Ethereuma](/upgrades/vision/)

Ta vizija se dostavlja prav zdaj.

#### Bolj zelen Ethereum: Eth2 {#greener-ethereum}

Ethereum je trenutno podvržen seriji nadgradenj poznanih kot Eth2, ki bodo nadomestile rudarjenje z [zastavljanjem](/staking/). To bo odstranilo računalniško moč kot varnostni mehanizem in zmanjšalo Ethereumov ogljični odtis za ~99.95%<sup>[^1]</sup>. V tem svetu za zaščito omrežja zastavljalci namesto računalniške moči namenijo sredstva.

Strošek energije Ethereuma bo postal strošek uporabe domačega računalnika pomnožen s številom vozlišč v omrežju. Če je v omrežju 10.000 vozlišč in je strošek uporabe domačega računalnika približno 525 kWh na leto. To je 5.250.000 kWh<sup>[^1]</sup> na leto za celotno omrežje.

To lahko uporabimo za primerjavo Eth2 z globalnim ponudnikom storitev, kot je Visa. 100.000 Visa transakcij porabi 149 kWh energije<sup>[^2]</sup>. Pri Eth2 bi to isto število transakcij stalo le 17.4 kWh energije oziroma ~11% celotne energije<sup>[^3]</sup>. To velja brez upoštevanja mnogih optimizacij, na katerih se dela vzporedno z Eth2 kot so [zvitki](/glossary/#rollups). Lahko bi bilo le 0,1666666667kWh energije za 100.000 transakcij.

Pomembneje, to izboljša energetsko učinkovitost in ohranja Ethereumovo decentralizacijo in varnost. Veliko drugih blokovnih verig morda že uporablja neko obliko zastavljanja, vendar so zavarovani s strani peščice izbranih zastavljalcev in ne s strani tisočih, ki jih bo imel Ethereum. Bolj kot je sistem decentraliziran, bolj je varen.

[Več o energetskih ocenah](#footnotes-and-sources)

_Pripravili smo osnovno primerjavo z Viso kot osnovo vašega razumevanja o energetski porabi Eth2 v primerjavi s poznano ustanovo. Čeprav v praksi primerjava, ki temelji na številu transakcij, ni najboljša. Ethereumova poraba energije temelji na času. Če bi Ethereum procesiral manj ali več transakcij od ene minute do naslednje, bi poraba energije ostala enaka._

_Prav tako je pomembno, da Ethereum omogoča več kot le finančne transakcije. Je platforma za aplikacije, tako da bi bila bolj poštena primerjava s številnimi podjetji/industrijami vključno z Viso, AWS in drugimi!_

#### Časovnice {#timelines}

Proces se je že začel. [Oddajniška veriga](/upgrades/beacon-chain/), ki predstavlja prvo nadgradnjo, je bila dostavljena decembra 2020. To predstavlja temelj za zastavljanje s tem, da omogoči zastavljalcem, da se pridružijo sistemu. Naslednji relevanten korak za energetsko učinkovitost je združitev trenutne verige, ki jo varujejo rudarji, z oddajniško verigo, pri kateri rudarjenje ni potrebno. Časovnice na tej točki ne morejo biti natančne, vendar je ocenjeno, da se bo to zgodilo enkrat v 2022. Ta proces je znan pod imenom združitev (predhodno naslovljen kot priklopitev). [Več o združitvi](/upgrades/merge/).

<ButtonLink to="/upgrades/">Več o Eth2</ButtonLink>

## Razvito z NFT-ji {#build-with-nfts}

Večina NFT-jev je razvitih z uporabo konsistentnega standardna, znanega kot [ERC-721](/developers/docs/standards/tokens/erc-721/). Čeprav obstajajo tudi drugi standardi, ki bi si jih morda želeli podrobneje ogledati. Standard [ERC-1155](https://blog.enjincoin.io/erc-1155-the-crypto-item-standard-ac9cf1c5a226) omogoča delno-zamenljive žetone, kar je še posebej uporabno na igričarskem področju. In novejši [EIP-2309](https://eips.ethereum.org/EIPS/eip-2309) je bil predlagan z namenom bolj učinkovitega ustvarjanja NFT-jev. Ta standard vam omogoča, da jih ustvari poljubno število z eno samo transakcijo!

## Dodatno branje {#further-reading}

- [Crypto art data](https://cryptoart.io/data) – Richard Chen, samodejno posodobljeno
- [OpenSea: NFT Biblija](https://opensea.io/blog/guides/non-fungible-tokens/) – _Devin Fizner, 10. januar 2020_
- [NFT vodnik za začetnike](https://linda.mirror.xyz/df649d61efb92c910464a4e74ae213c4cab150b9cbcc4b7fb6090fc77881a95d) – _Linda Xie, januar 2020_
- [Everything you need to know about the metaverse](https://foundation.app/blog/enter-the-metaverse) – _Foundation team, foundation.app_
- [Ne, kripto umetniki ne škodujejo planetu](https://medium.com/superrare/no-cryptoartists-arent-harming-the-planet-43182f72fc61)
- [A country's worth of power, no more](https://blog.ethereum.org/2021/05/18/country-power-no-more/) – _Carl Beekhuizen, 18. maj 2021_

<Divider />

### Opombe in viri {#footnotes-and-sources}

To pojasni, kako smo prišli do energetskih ocen opisanih zgoraj. Te ocene se nanašajo na omrežje kot celoto in niso rezervirane le za proces ustvarjanja, kupovanja ali prodaje NFT-jev.

#### 1. 99,95-odstotno znižanje porabe energije rudarjenja {#fn-1}

99,95-odstotno znižanje porabe energije pri tranziciji s sistema zavarovanega z rudarjenjem na sistem, zavarovan z zastavljanjem, se izračunava z uporabo sledečih virov podatkov:

- 44,49 TWh električne energije se letno porabi za rudarjenje Ethereuma - [Digiconomist](https://digiconomist.net/ethereum-energy-consumption)

- Povprečen namizni računalnik, vse kar je potrebno za izvajanje dokaza o delu, porabi 0,06 kWh energije na uro – [Silicon Valley power chart](https://www.siliconvalleypower.com/residents/save-energy/appliance-energy-use-chart) (nekatere ocene so nekoliko višje na 0,15 kWh)

V času pisanja deluje 140.592 validatorjev iz 16.405 unikatnih naslovov. Od teh se za 87.897 validatorjev predvideva, da zastavljajo od doma.

Predvideva se, da povprečna oseba, ki zastavlja od doma, uporablja100 vatni osebni namizni računalnik, ki je pripravljen za upravljanje 5,4 validatorskih strank.

87.897 validatorjev, ki delujejo od doma, pomeni da 16.300 uporabnikov porablja ~1,64 mWh energije.

Ostale validatorje upravljajo hrambeni zastavljavalci, kot so borze in zastavljalske storitve. Lahko se predvideva, da porabijo 100 W na 5,5 validatorjev. To je grobo precenjeno, da smo na varni strani.

Skupno tako Ethereum na dokazu o deležu porabi nekje okoli 2,62 Mwh, kar je približno toliko kot majhno ameriško mesto.

To predstavlja zmanjšanje za vsaj 99,95 % skupne porabe energije glede na Digiconomistovi oceni 44,94 TWh na leto, kolikor trenutno porabijo Ethereum rudarji.

#### 2. Visina poraba energije {#fn-2}

Posledica 100.000 Visa transakcij je 149 kWh - [povprečna poraba energije Bitcoin omrežja na transakcijo v primerjavi z omrežjem Vise leta 2020, S](https://www.statista.com/statistics/881541/bitcoin-energy-consumption-transaction-comparison-visa/)tatista

Septembra, konec leta 2020 so obdelali 140.839.000.000 transakcij – [Visa finančno poročilo Q4 2020](https://s1.q4cdn.com/050606653/files/doc_financials/2020/q4/Visa-Inc.-Q4-2020-Operational-Performance-Data.pdf)

#### 3. Eth2 poraba energije za 100.000 transakcij {#fn-3}

Ocenjuje se, da bo Eth2 omrežju omogočal, da bo procesiralo med 25.000 in 100.000 transakcij na sekundo, kjer [100.000 predstavlja trenutni teoretični maksimum](https://ethereum-magicians.org/t/a-rollup-centric-ethereum-roadmap/4698).

[Vitalik Buterin o potencialu transakcij na sekundo na Eth2](https://twitter.com/VitalikButerin/status/1312905884549300224?ref_src=twsrc%5Etfw%7Ctwcamp%5Etweetembed%7Ctwterm%5E1312905886327664640%7Ctwgr%5E%7Ctwcon%5Es2_&ref_url=https%3A%2F%2Fwww.coinspeaker.com%2Fvitalik-buterin-ethereum-layer-2%2F)

Eth2 bo omogočal vsaj 64-krat večjo količino transakcij kot danes, ko ta številka stoji okoli 15 transakcij. To je število razdrobljenih verig (dodatnih podatkov in kapacitet), ki se jih uvaja. [Več o razdrobljenih verigah](/upgrades/shard-chains/)

To pomeni, da lahko ocenimo, kako dolgo bo trajalo, da se obdela 100.000 transakcij in tako to primerjamo z zgornjim primerom Vise.

- `15 * 64 = 960` transakcij na sekundo.
- `100,000 / 960 = 104.2` sekund za obdelavo 100.000 transakcij.

V 104,2 sekundah bo Ethereum omrežje porabilo sledečo količino energije:

`1,44 kWh dnevne porabe * 10.000 vozlišč v omrežju = 14.400 kWh` na dan.

V dnevu je 86.400 sekund, tako da `14.400/86.400 = 0,1666666667 kWh` na sekundo.

Če to pomnožimo s količino časa, ki je potrebna za obdelavo 100.000 transakcij: `0,1666666667 * 104,2 = 17,3666666701 kWh`.

To je **11.6554809866%** energije, ki jo za enako število transakcij porabi Visa.

In zapomnite si, da je to zasnovano na podlagi minimalne količine transakcij, ki jih bo lahko Eth2 izvedel na sekundo. Če Eth2 doseže svoj potencial 100.000 transakcij na sekundo, bi 100.000 transakcij porabilo 0,1666666667 kWh.

Drugače povedano, če bi Visa obdelala 140.839.000.000 transakcij po 149 kWh na 100.000 transakcij, bi to pomenilo 209.850.110 kWh porabe energije na leto.

Eth2 bo v enem samem letu predvidoma porabil 5.256.000 kWh. S potencialom za 788.940.000.000 - 3.153.600.000.000 transakcij obdelanih v tem času.

<InfoBanner emoji=":evergreen_tree:">
  Če mislite, da so te statistike nepravilne, oziroma bi lahko bile bolj natančne, prosimo izpostavite težavo ali PR. To se ocene ekipe ethereum.org, izdelane z uporabo javno dostopnih informacij in trenutne zasnove Eth2. To ne predstavlja uradne obljube s strani Ethereum Fundacije. 
</InfoBanner>
